<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Document</title>
</head>
<body>
  <article id="main-text">
        <div xmlns:wl="http://wolnelektury.pl/functions" xmlns:dc="http://purl.org/dc/elements/1.1/" id="book-text">
    
    <div id="themes" style="display: none;"><ol></ol></div>
        <h1>
            <span class="author m-5">Krzysztof Kamil Baczyński</span><span class="title">Elegia o… [chłopcu polskim]</span>
        </h1>
    <div class="stanza">
        <a name="sec3"></a><a name="f1" class="target"> </a><a href="#f1" class="anchor">1</a><p class="verse">Oddzielili cię, syneczku, od snów, co jak motyl drżą,</p>
        <p class="verse">haftowali ci, syneczku, smutne oczy rudą krwią,</p>
        <p class="verse">malowali krajobrazy w żółte ściegi pożóg,</p>
        <p class="verse">wyszywali wisielcami drzew płynące morze.</p>
    </div>
    <div class="stanza">
        <a name="sec4"></a><a name="f5" class="target"> </a><a href="#f5" class="anchor">5</a><p class="verse">Wyuczyli cię, syneczku, ziemi twej na pamięć</p>
        <p class="verse">gdyś jej ścieżki powycinał żelaznymi łzami.</p>
        <p class="verse">Odchowali cię w ciemności, odkarmili bochnem trwóg,</p>
        <p class="verse">przemierzyłeś po omacku najwstydliwsze z ludzkich dróg.</p>
    </div>
    <div class="stanza">
        <a name="sec5"></a><p class="verse">I wyszedłeś, jasny synku, z czarną bronią w noc,</p>
        <a name="f10" class="target"> </a><a href="#f10" class="anchor">10</a><p class="verse">i poczułeś, jak się jeży w dźwięku minut — zło.</p>
        <p class="verse">Zanim padłeś, jeszcze ziemię przeżegnałeś ręką.</p>
        <p class="verse">Czy to była kula, synku, czy to serce pękło?</p>
    </div>
    <div class="note"><p class="paragraph"><a name="sec6"></a>20 III 1944 r.</p></div>
    </div>
    
  </article>
</body>
</html>